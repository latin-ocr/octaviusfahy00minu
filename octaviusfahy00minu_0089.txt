OCTAVIUS 7 3

et antequam gentes ritus suos moresque miscerent,
unaquaeque natio conditorem suum aut ducem inclytum
aut reginam pudicam sexu suo fortiorem aut alicuius
muneris vel artis repertorem venerabatur ut civem bonae
memoriae: sic et defunctis praemium et futuris dabatur
exemplum.

CHAPTER XXI

ἓξ 1-9. The testimony of historiam ancl of wige ‘men is
to tlte effect that tlte gods were mere men deified by a

qrateful people.

Lege historicorum scripta vel scripta sapientium:
eadem mecum recognosces. Ob merita virtutis aut
muneris deos habitos Euhemerus exsequitur, et eorum
natales, patrias, sepulcra dinumerat et per provincias
monstrat, Dictaei Iovis et Apollinis Delphici et Phariae
Isidis et Cereris Eleusiniae. Prodicus assumptos in deos
loquitur, qui errando inventis novis frugibus utilitati
hominum profuerunt. In eandem sententiam et Persaeus
philosophatur et adnectit inventas fruges et frugum

· ipsarum repertores isdem nominibus, ut comicus sermo

est, Venerem sine Libero et Cerere frigere.

Alexander ille Magnus Macedo insigni volumine ad
matrem suam scripsit, metu suae potestatis proditum sibi
de diis hominibus a sacerdote secretum : illie Vulcanum
facit omnium principem, et postea lovis gentem. Satur-
num enim principem huius generis et examinis omnes
scriptores vetustatis Graeci Romanique hominem pro-
diderunt. Scit hoc Nepos ct Cassius in historia, et
Thallus ac Diodorus hoc loquuntur. Is itaque Saturnus
Creta profugus Italiam metu filii saevientis accesserat, et
Iani susceptus hospitio rudes illos homines et agrestes
multa docuit ut Graeculus et politus, litteras imprimere,

<21

