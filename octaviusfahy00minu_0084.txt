Κ]

10

68 OCTAVIUS

ἓξ 5-7. Unity of the supreme ordainer.

Ni forte, quoniam de providentia nulla dubitatio est,
inquirendum putas, utrum unius imperio an arbitrio
plurimorum caeleste regnum gubernetur; quod ipsum
non est multi laboris aperire cogitanti imperia terrena,
quibus exempla utique de caelo. Quando unquam regni
societas aut cum fide coepit aut sine cruore discessit?
Omitto Persas de equorum hinnitu augurantes prin-
cipatum, et Thebanorum par, mortuam fabulam, transeo.
Ob pastorum et casae regnum de geminis memoria.
notissima est. Generi et soceri bella toto orbe diffusa
sunt, et tam magni imperii duos fortuna non cepit.

Vide cetera : rex unus apibus, dux unus in gregibus,
in armentis rector unus. Tu in caelo summam potes—
tatem dividi credas et scindi veri illius ac divini imperii
totam maiestatem, cum palam sit parentem omnium
deum nec principium habere nec terminum, qui nati-
vitatem omnibus praestet, sibi perpetuitatem, qui ante
mundum fuerit sibi ipse pro mundo: qui universa,
quaecunque sunt, verbo iubet, ratione dispensat, virtute

consummat.

Q 8-11. He is invisible and iofflnite. His name is God.

Hic non videri potest : visu clarior est 3 nec compre-
hendi: tactu purior est; nec aestimari: sensibus maior
est, infinitus, immensus, et soli sibi tantus, quantus est,
notus. Nobis vero ad intellectum pectus angustum est,
et ideo sic eum digne aestimamus, dum inaestimabilem
dicimus. Eloquar quemadmodum sentio : magnitudinem
dei qui se putat nosse, minuit: qui non vult minuere,

non novit.
Nec nomen deo quaeras: deus nomen est. Illic

