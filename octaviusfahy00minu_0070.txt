54 OCTAVIUS

laboribus levamentum. Etiam per quietem deos videmus,
audimus, agnoscimus, quos impie per diem negamus,
nolumus, peieramus.

CHAPTER VIII

Is plesez'losophers leave 9οί no hearing] when they denied
me existence of om· θοῶς, 'As it not intolerable that a
yzcllible, unsocffll, impious, contemptuous‚ and vulqa‘r
rabble should assasvz'l our religion?

Itaque cum omnium gentium de dis immortalibus,
quamvis incerta sit vel ratio vel origo, maneat tamen
firma consensio, neminem fero tanta audacia tamque
irreligiosa nescio qua prudentia tumescentem, qui hanc
religionem tam vetustam, tam utilem, tani salubrem
dissolvere aut infirmare nitatur. Sit licet ille Theodorus
Cyrenaeus, vel qui prior Diagoras Melius, cui Atheon
cognomen apposuit antiquitas, qui uterque nullos deos
adseverando timorem omnem, quo humanitas regitur,
venerationemque penitus sustulerunt: numquam tamen
in hac impietatis disciplina simulatae philosophiae nomine
atque auctoritate pollebunt. Cum Abderiten Protagoram
Athenienses viri consulte potius quarn profane de
divinitate disputantem et expulerint suis finibus et in
contione eius scripta deusserint, quid? homines (sustine-
bitis enim me impetum susceptae actionis liberius
exserentem) homines, inquam, deploratae, illicitae ac
desperatae factionis grassari in deos non ingemescendum
est? Qui de ultima faece collectis imperitioribus et
mulieribus credulis sexus sui facilitate labentibus plebem
profanae coniurationis instituunt, quae nocturnis congre-
gationibus et ieiuniis solemnibus et inhumanis cibis non
sacro quodam, sed piaculo foederantur, latebrosa et
lucifugax natio, in publicum muta, in angulis garrula:

