46 OCTAVIUS

cogitatio volveretur, in illo praecipue sermone eius mentis
meae resedit intentio, quo Q. Caecilium superstitiosis
vanitatibus etiamnunc inhaerentem disputatione gravis-
sima ad veram religionem reformavit.

- CHAPTER II

Αη εξεσῑινεῑοη to Ostia on the occasion of Octavius’s visit
to Rome. Caecilius salutes a statue of Serapis.

Nam negotii et visendi mei gratia Romam contenderat,
relicta domo, coniuge, liberis, et—quod est in liberis
amabilius—adhuc annis innocentibus et adhuc dimidiata
verba temptantibus, loquelam ipso offensantis linguae
fragmine dulciorem. Quo in adventu eius non possum
exprimere sermonibus, quanto quamque impatienti gaudio
exultaverim, cum augeret maxime laetitiam meam
amicissimi hominis inopinata praesentia„

Igitur post unum et alterum diem, cum iam et
aviditatem desiderii frequens assiduitatis usus implesset
et quae per absentiam mutuam de nobis nesciebamus,
relatione alterna comperissemus, placuit Ostiam petere,
amoenissimam civitatem, quod esset corpori meo siccandis
umoribus de marinis lavacris blanda et apposita curatio.
Sane et ad vindemiam feriae iudiciariam curam relaxave-
rant. N am id temporis post aestivam diem in temperiem
semet autumnitas dirigebat.

Itaque cum diluculo ad mare inambulando litori
pergeremus, ut et aura aspirans leniter membra vegetaret
et cum eximia voluptate molli vestigio cedens harena
subsideret, Caecilius simulacro Serapidis denotato, ut
vulgus superstitiosus solet, manum ori admovens osculum

labiis pressit.

