76 OCTAVIUS

ξ 6-7. The brute creation has α keener appreciation of
tlte worth of imaqes.

Quanta vero versutia de diis vestris animalia muta
naturaliter iudicant ἕ Mures, hirundines, milvi non sentire
eos sciunt: rodunt, inculcant, insident, ac nisi abigatis,
in ipso dei vestri ore nidificant; araneae vero faciem eius
intexunt et de ipso capite sua fila suspendunt. Vos
tergetis, mundatis, eraditis et illos, quos facitis, protegitis,
et timetis, dum unusquisque vestrum non cogitat prius
se debere deum nosse quam colere, dum inconsulte
gestiunt parentibus oboedire, dum fieri malunt alieni
erroris accessio quam sibi credere, dum nihil ex his quae
timent norunt. Sic in auro et argento avaritia consecrata
est, sic statuarum inanium consignata forma, sic nata
Romana superstitio.

ἓξ 8-1 Ο. How ridiculoves the ritual of this old reliqion!

Quorum ritus si percenseas, ridenda quam multa,
quam multa etiam miseranda sunt! Nudi cruda hieme
discurrunt, alii incedunt pilleati, scuta vetera circumferunt,
pelles caedunt, mendicantes vicatim deos ducunt : quaedam
fana semel anno adire permittunt, quaedam in totum
nefas visere: est quo viro non licet et nonnulla absque
feminis sacra sunt, etiam servo quibusdam caerimoniis
interesse piaculare flagitium est: alia sacra coronat
univira, alia multivira, et magna religione conquiritur
quae plura possit adulteria munerare. Quid? qui sanguine
suo libat et vulneribus suis supplicat, non profanus
melius esset quam sic religiosus? Aut cui exta sunt
obscoena demessa, quomodo deum violat, qui hoc modo
placat Ι cum, si eunuchos deus vellet, posset procreare, non
facere. Quis non intellegat male sanos et vanae et perditae

