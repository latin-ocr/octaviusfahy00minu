OCTAVIUS 89

CHAPTER XXX

A ‘reply to the chemy& of child murder as cm initiation cere-
mony (9. 6). An indictment of payam'sm for murder.

Illum iam velim convenire, qui initiari nos dicit aut
credit de caede infantis et sanguine. Putas posse fieri,
ut tam molle, tam parvulum corpus fata vulnerum
capiat? ut quisquam illum rudem sanguinem novelli et
vixdum hominis caedat, fundat, exhauriat? Nemo hoc
potest credere nisi qui possit audere. Vos enim video
procreatos filios nunc feris et avibus exponere, nunc
astrangulatos misero mortis genere elidere3 sunt quae in
ipsis visceribus, medicaminibus epotis, originem futuri
hominis exstinguant et parricidium faciant antequam
pariant. Et haec utique de deorum vestrorum disciplina
descendunt. Nam Saturnus filios suos non exposuit, sed
voravit. Merito ei in nonnullis Africae partibus
a parentibus infantes immolabantur, blanditiis et osculo
comprimente vagitum, ne flebilis hostia immolaretur.
Tauris etiam Ponticis et Aegyptio Busiridi ritus fuit
hospites immolare, et Mercurio Gallos humanas vel in-
humanas victimas caedere, Romani Graecum et Graecam,
Gallum et Gallam sacrificii viventes obruere, hodieque ab
ipsis Latiaris Iuppiter homicidio colitur, et quod Saturni
filio dignum est, mali et noxii hominis sanguine saginatur. ”
Ipsum credo docuisse sanguinis foedere coniurareCatilinam,
et Bellonam sacrum suum haustu humani cruoris imbuere,
et comitialem morbum hominis sanguine, id est morbo
graviore sanare. Non dissimiles et qui de harena seras
devorant illitas et infectas cruore vel membris hominis et
viscere saginatas, Nobis honn'cidium nec videre fas nec
audire, tantumque ab humano sanguine cavemus, ut nec
edulium pecorum in cibis sanguinem noverimus.

